# Sentrale verdier

Informasjonsteknologi skal bidra til skaperglede og kreativitet gjennom å bruke varierte og praktiske arbeidsmetoder og problemløsingsstrategier. Faget skal også bidra til at elevene reflekterer over hvordan teknologien påvirker samfunnet, og over etiske problemstillinger og demokratiske verdier som er relevante for denne påvirkningen. Informasjonsteknologi skal legge til rette for en undersøkende og systematisk tilnærming til teknologi, fremme elevenes forståelse av vitenskapelige framgangsmåter og stimulere til kritisk tenkning.

# Kjerneelementer

Kjerneelementet teknologi, individ og samfunn handler om hvordan informasjonsteknologi kan påvirke og endre samfunnet. Videre handler det om hvilke muligheter, utfordringer og konsekvenser bruk av informasjonsteknologi har for det enkelte individ, arbeidslivet og samfunnet. Kjerneelementet handler også om etikk, personvern, universell utforming og informasjonssikkerhet.

# Tverrfaglig tema - demokrati og medborgerskap

I informasjonsteknologi handler det tverrfaglige temaet demokrati og medborgerskap om hvordan bruk av informasjonsteknologi påvirker og utvikler samfunnet med konsekvenser for egen og andres hverdag. Videre handler det om å forstå hvordan data kan brukes og misbrukes som grunnlag for beslutninger. Det handler også om hvordan universell utforming kan sikre at individet får anledning til å delta aktivt i samfunnet.

# Kompetansemål

Drøfte etiske dilemmaer som oppstår som en konsekvens av informasjonsteknologi, både for individ og samfunn

Utforske og vurdere muligheter, utfordringer og konsekvenser ved bruk av informasjonsteknologi i ulike sammenhenger

# Disposisjon?

Ut av kjernelementene, kan vi trekke ut noen nøkkelord, som kan brukes til en tekst:

- Hvordan informasjonsteknologi kan påvirke og endre samfunnet
- Muligheter, utfordringer og konsekvenser bruk av informasjonsteknologi har for:
  - det enkelte individ
  - arbeidslivet
  - samfunnet
- Kjerneelementet handler også om:
  - etikk
  - personvern
  - universell utforming
  - informasjonssikkerhet
